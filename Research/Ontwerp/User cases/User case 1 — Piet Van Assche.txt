Ik ben Piet Van Assche, ik ben 34 jaar en werk als communicatie-assistent in een farmaceutica-bedrijf.  Ik ben woonachtig te Gent, in de Krevelstraat nummer 8, verder rijd ik af en toe met de fiets maar voornamelijk met een bedrijfswagen.
Ik hoorde van een vriend over Het Grote Ontwerp, en was meteen getriggerd want zelf probeer ik ook actief deel te nemen in de dialoog rond de toekomst van de stad. Ik wil iets kwijt over de fietssituatie binnen het historische centrum van de stad Gent. Mijn hoop is dat ik met Het Grote Ontwerp andere mensen, en de stad zelf, kan bereiken met mijn idee om op deze manier een conversatie op gang te krijgen rond dit thema en eventueel zo tot oplossing te komen.


